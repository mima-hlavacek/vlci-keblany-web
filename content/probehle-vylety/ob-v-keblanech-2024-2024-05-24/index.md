---
title: OB v Keblanech 2024
zacatek: 2024-05-24
konec: 2024-05-26
type: post
---
Poslední květnový víkend proběhl (prošel) orientační běh v Keblanech. I přes nešťastné slovo běh v názvu akce se našlo všehovšudy 38 odvážlivců (včetně pořadatelského týmu), kteří se rozhodli udělat si hezký víkend v jižních Čechách a navštívit táborovou louku ještě než kopřivy dosáhnou metrové výšky.

Páteční popříjezdové uvítání nám v Nesměni připravila hospoda U Pupků a v táboře přední hlídka v podobě Řezáka a Petříka.

Sobotní závodění proběhlo v přátelském duchu. Dopoledne se za slunečného počasí na dobrodružství s mapou vydali vesměs rodinné skupinky rozličných věků i generací. Odpolední start delších tras odstartoval spolu s Vítkem i menší neutichající liják, závod tedy byl doplněn silným zážitkem. V pořádku se vrátili všichni, pršet nakonec taky přestalo, mohli jsme proto večer ocenit umístěné a zahrát si u ohýnku.

A protože správný výlet do Keblan začíná i končí v Nesměni, dodrželi jsme tradici a zašli před odjezdem k Jarušce na klasický řízek se salátem (i když někteří se uchýlili k bramborám…).

Pro větší obraznost přidávám k dobru odkaz na fotky v albu Jany Dočkalové, jak jsme se měli hezky:\
[https://photos.app.goo.gl/…xz7](https://photos.app.goo.gl/Fh6TqYuxN7brPGxz7 "https\://photos.app.goo.gl/Fh6TqYuxN7brPGxz7") a na zápis o stejné akci z klávesnice Helenky (T12): [https://trasa12.takpraha.cz/…​htm](https://trasa12.takpraha.cz/index.php?dir=bylo/2024&stranka=index.htm "https\://trasa12.takpraha.cz/index.php?dir=bylo/2024&stranka=index.htm").