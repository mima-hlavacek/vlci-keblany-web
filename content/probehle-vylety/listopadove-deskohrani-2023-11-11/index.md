---
title: Listopadové deskohraní
zacatek: 2023-11-11
konec: ""
type: post
---
V sobotu 11. listopadu měli vlci a vlčice v plánu prohánět draky po Divoké Šárce. Protože ale předpověď počasí opakovaně hrozila deštěm, rozhodli se nakonec radši zalézt do tepla a poměřit síly v deskovkách. Část z nás se sešla už na hlavním nádraží a společně jsem se vydali do Líbeznic, kde nás přivítali ostatní vlci a vlčice a deskové bitvy mohly započít! Populární byli ten den hlavně Lovci noci, ale došlo i na Sabotéra nebo Bang. Na obědě jsme se posilnili bramboračkou a odpoledne pokračovali stavěním věží v Junk Artu zatímco odvážnější vyběhli ven na fotbal, než začalo opět kapat. Deskohraní se samozřejmě neobešlo bez několika kol městečka Palerma, a nakonec jsme se všichni pokusili rozmotat uzel z našich spletených rukou (většinou neúspěšně). Pak už nezbývalo než se s částí vlků a vlčic rozloučit a vydat se v dešti na autobus směr hlavní nádraží.

M﻿rkněte též na pár [fotek](https://eu.zonerama.com/vlci-keblany/1303470?secret=R29V8G02MMYv0gPl94klH1g49&count=46) z deskového klání.