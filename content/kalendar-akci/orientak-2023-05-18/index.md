---
title: Keblanský orienťák
zacatek: 2023-05-18
konec: 2023-05-21
type: post
---
Ahoj všem příznivcům sportu v rozumném množství,

i letos Vás rádi všechny zveme na orientační běh do Keblan.

**Termín: 19.-21.5.**

Kdo se již účastnil některého ročníku nebude překvapen, pro ostatní následuje více informací.

Prosím přihlašte se pomocí formuláře:

[https://docs.google.com/forms/​d/e/1FAIpQLSe9wYl\_​jVCdEWBHJik0LjJWq6r1ls\_​QI0gdqtzvv4ijf9EC6w/viewform?​usp=share_link](https://docs.google.com/forms/d/e/1FAIpQLSe9wYl_jVCdEWBHJik0LjJWq6r1ls_QI0gdqtzvv4ijf9EC6w/viewform?usp=share_link)

\
Sejdeme se již v pátek na tábořišti TAKu v Keblanech. Sraz večer buď v táboře, nebo v hospodě v Nesměni. Je pochopitelně možné dorazit až v sobotu, jen buďte prosím včas na místě. Dětská trasa bude startovat nejpozději v 10.

Odpoledne se uskuteční “dospělé” trasy střední a hlavní. Ty nelze kombinovat. Střední trasa bude kopírovat část kontrol té hlavní a povede tak, aby jí bylo možné absolvovat z větší části po cestách. Hlavní trasa bude nejbližší klasickému orientačnímu běhu.

V sobotu večer bude slavnostní vyhlášení a oheň - hudební nástroje s sebou. V neděli vás poprosíme o pomoc s úklidem a bude možnost dát si oběd v Nesměni.

Cenu se budeme snažit udržet co nejblíže loňskému roku, ale bude nutné zohlednit inflaci, loňské ceny: 400/200 dospělí/děti. Platit se bude na místě.

V ceně bude zahrnuto sobotní jídlo: oběd a večeře, tisk map a ceny pro vítěze a účastníky.

Vařit Vám bude Řezák, který by ocenil nějakou pomoc do kuchyně.

Ubytování ve vlastních stanech/přístřešku/pod širákem dle libosti. Ráno určitě bude čaj a horká voda na kávu a bude dostupný barel s pitnou vodou.

V případě dotazů se neváhejte ozvat.



Za organizátory 

Anička, Míma a Popi