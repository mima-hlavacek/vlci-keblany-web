---
title: Keblanský orienťák
zacatek: 2024-05-24
konec: 2024-05-26
type: post
---
**Ahoj všem vlkům a příznivcům vlčího společenství,**

letos Vás opět rádi všechny zveme na orientační běh (či výlet!) do Keblan.

Termín: 24. - 26. 5.

Víkend v Keblanech je určen nejen pro orientační běžce, ale primárně pro všechny. Vemte celou rodinu a/nebo kamarády a pojeďte prozkoumat okolí tábora v jinou roční dobu a podívat se na místa, na která normálně nezavítáte. Nemusíte pravidelně běhat, běhat vůbec nebo být zkušený navigátor, abyste zvládli absolvovat a užít si některou z tratí. Pokud nechcete startovat sami, můžete to pojmout i ve více ;).

Pořádání této akce nás baví a rádi se tam s Vámi potkáme, ale musí nás být nějaké rozumné množství, aby se vložené úsilí a čas vyplatily. Proto Vás poprosíme o přihlášení pomocí google formuláře, ať víme, s kolika účastníky můžeme počítat a zda se letošní ročník uskuteční. Poprosíme o přihlášení ideálně hned, nejdéle do konce dubna.

Prosím přihlaste se pomocí formuláře:

[https://docs.google.com/forms/​d/e/​1FAIpQLSf3kGYMvSdo9Q7TeD0Dmbdt​IAMnHXxFS_HZQ50D1tx9718Efw/​viewform?usp=sharing](https://docs.google.com/forms/d/e/1FAIpQLSf3kGYMvSdo9Q7TeD0DmbdtIAMnHXxFS_HZQ50D1tx9718Efw/viewform?usp=sharing)

Bližší info bude následovat začátkem května. Předběžně bude organizace jako v minulých ročnících. Tedy sraz v pátek večer, nebo v sobotu ráno (start dětské trasy cca 10:00, dospělé po obědě). V sobotu večer posezení u ohně a vyhlášení výsledků. Odjezd v neděli s možností tradičního oběda v Nesměni.

Ubytování ve vlastních stanech/přístřešku/pod širákem dle libosti. Ráno určitě bude čaj a horká voda na kávu a bude dostupný barel s pitnou vodou. V rámci startovného zajistíme i sobotní oběd a večeři.

V případě dotazů se neváhejte ozvat.

**Těšíme se na vás**

Anička, Míma a Popi