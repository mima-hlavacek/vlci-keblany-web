---
title: Tábor v soutěsce Ceblan’s creek
zacatek: 2025-07-27
konec: 2025-08-10
type: post
---
**VELIKÝ** Manitou svolává indiány všech kmenů prérie na známou mýtinou v soutěsce Ceblan’s
creek, kde se uskuteční tradiční čtrnáctidenní pow-wow. Součástí oslav bude klání mezi čtyřmi
největšími a nejsilnějšími kmeny o postavení v náčelnické radě a získání náležité cti rudých i bledých
tváří, kteří se toulají prérií.


Slavnostní pow-wow vypukne **27.7.** a potrvá do **10.8.** tohoto léta. Aby mohli rudé tváře organizátorů
připravit dostatečný počet míst v tee-pee a wigwamech, je třeba se na pow-wow náležitě přihlásit a to
nejpozději **do 28.2.2025 do 23:23**. Požádejte klanového stařešinu o závazné vyplnění **„2. - Ti, kteří mají
zájem se přihlásit“**, svitek vytiskněte, podepište a odešlete s pomocí Velikého Manitoua a kouřových
signálů **Martině Konopáskové** na emailovou adresu konopaskova.martina2@gmail.com.


Aby mohlo pow-wow slavnostně a hladce proběhnout, je třeba převést na účet rudých tváří
organizátorů **4800** nebo **5800 K**orálků **č**ervených. Počet korálků se odvíjí podle toho, jestli nám ten který
stařešina klanu pojede pomoci s přípravou mýtiny v soutěsce Ceblan’s creek (příprava mýtiny bude
probíhat 16.5.-18.5. a bude na ní mimo jiné potřeba zpevnit břehy u umývárky po zářijovém hněvu
Manitoua, který celou soutěsku zaplavil vodou).


Do soutěsky Ceblan’s creek se vydáme **společně na ocelovém oři**, který bývá pravidelně viděn na
**Hlavním nádraží v Praze**. Čas jeho odjezdu není zatím přesně stanoven, ale pravděpodobně to bude
**v neděli 27.7. kolem 9:00**. Bližší informace o odjezdu přijdou, až budou známy.


Co sbalit do indiánského tlumoku se přesněji dozvíte v dokumentu **„3. - Výbava indiánského tlumoku“**.
Pozornost věnujte indiánskému obleku tvořenému halenou, bederní rouškou či obojím, který jak všichni
dobře ví, je v přírodní barvě (bílá/světle hnědá/hnědá) a je nezřídka kdy doplněn požehnaným
množstvím třásní. Společně s přihláškou je třeba dodat i **„4. - Posouzení obvodního medicinmana“**
(platnost 2 roky). Toto potvrzení dodejte prosím Martině Konopáskové
(konopaskova.martina2@gmail.com) do 30.4.2025 (dokumenty jsou kontrolovány bledými tvářemi
hygieny a když je nemáme, zbytečně pak hrozí pokutami). Před odjezdem u ocelového oře pak vybereme
i **„5. - Posouzení stařešiny o absenci nemocí bledých tváří“**.


Inspiraci, informace a navození správné nálady nejlépe získáte četbou knihy „**Syn lovce medvědů**“ od
Karla Maye, kterou všem indiánům vřele a důrazně doporučujeme k prostudování. Doplňující informace
lze nabýt četbou Škola Malého stromu od Forresta Cartera.


Na závěr zbývá doplnit důležitá informace a sice, že na mýtině v soutěsce Ceblan’s creek zůstalo po
loňském roce několik prázdných wigwamů a uvolnilo se tak spousta místa pro nové indiány. Budeme
moc rádi, pokud se zamyslíte a doporučíte náš indiánský tábor svým blízkým, nejlépe kamarádům Vašich
malých. Doporučení dětí mívá nejvyšší váhu a nové děti nepojedou do úplně neznámého prostředí.
Pomozte nám prosím sehnat víc táborníků, byla by škoda, kdybychom jeli na tábor v neúplném obsazení.
Klidně můžete známým a rodičům kamarádů šířit můj email y.enda@seznam.cz i přihlašovací email
s přílohami a já se s nimi spojím s bližšími informacemi.
Howg
Jenda Šikola