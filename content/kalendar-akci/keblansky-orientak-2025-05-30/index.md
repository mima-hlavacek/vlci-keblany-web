---
title: Keblanský orienťák
zacatek: 2025-05-30
konec: 2025-06-01
type: post
---


Ahoj všem!

Jistě všichni netrpělivě čekáte na informace o letošním ročníku orientačního běhu (čti výletu) v okolí Keblanského tábora. Vězte tedy, že se i letos bude konat, a že vás na něj tímto srdečně zveme.

**Termín: 30. 5.-1. 6.**

Víkend v Keblanech je určen pro všechny, nejen pro orientační běžce. Nemusíte tedy pravidelně běhat, běhat vůbec nebo být zkušený navigátor, abyste zvládli absolvovat a užít si některou z tratí. Každý si přijde na své - aktivní táborníci mohou podpořit své těšení na léto, jejich rodiče se podívat, kdeže se to jejich děti přes léto ztrácí orientují, bývalí táborníci mohou zavzpomínat a všichni ostatní se projít krásným kusem Jihočeských luhů a hájů.

Pořádání této akce nás baví a rádi se tam s Vámi potkáme, ale musí nás být nějaké rozumné množství, aby se vložené úsilí a čas vyplatily. Proto Vás poprosíme o přihlášení pomocí google formuláře, ať víme, s kolika účastníky můžeme počítat a zda se letošní ročník uskuteční. Poprosíme o přihlášení ideálně hned, nejdéle do konce dubna.

**Prosím přihlaste se pomocí formuláře:** [https://forms.gle/​ivRzj4Rvj7DeDuyA7](https://forms.gle/ivRzj4Rvj7DeDuyA7)

Bližší info bude následovat začátkem května. Předběžně bude organizace jako v minulých ročnících. Tedy sraz v pátek večer, nebo v sobotu ráno (start dětské trasy cca 10:00, dospělé po obědě). V sobotu večer posezení u ohně a vyhlášení výsledků. Odjezd v neděli s možností tradičního oběda v Nesměni.

Ubytování ve vlastních stanech/přístřešku/pod širákem dle libosti. Ráno určitě bude čaj a horká voda na kávu a bude dostupný barel s pitnou vodou. V rámci startovného zajistíme i sobotní oběd a večeři.

\
V případě dotazů se neváhejte ozvat.



Za organizátory 



Anička, Míma a Popi