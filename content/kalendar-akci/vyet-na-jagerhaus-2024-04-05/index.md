---
title: Výlet na Jägerhaus
zacatek: 2024-04-12
konec: 2024-04-14
type: post
---
Milé děti,

Rád bych Vás pozval na avizovaný jarní výlet na **Jägerhaus**, některým více známé jako **Dvojvéčko**.

Termín je fixní a z Prahy **budeme vyrážet v pátek 12.4. v 16:20** Jižním expresem (nikoliv espressem). Důvodem brzkého odjezdu je fakt, že z Budějovic do Keblan jede pouze jeden autobus, tak abychom ho stihli. Z Keblan nás bude čekat mnohým známá cesta kolem Pellarova mlýna do hájovny (asi 1,5km). V sobotu vyrazíme na výlet dle chuti a počasí, určitě se podíváme do našeho tábora, těšit se můžete na nové tůně a večerní opékání buřtů. V **neděli 14.4.** bychom se procházkou přesunuli do Besednice, odkud nás autobus odveze do Budějovic a následně se **vlakem vrátíme v 17:36 opět na Hlavní nádraží v Praze**.

S sebou budete potřebovat:

Pohorky, spacák s karimatkou, oblečení dle počasí (rezervní pláštěnku), dostatek pití, svačinovečeři na pátek, kartáček s pastou, 700 Kč (vyberu u vlaku).

V﻿šechny zdraví

J﻿enda