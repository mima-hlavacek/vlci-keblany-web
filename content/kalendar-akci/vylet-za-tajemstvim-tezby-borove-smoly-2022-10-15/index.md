---
title: Výlet za tajemstvím těžby borové smoly
zacatek: 2022-10-15
konec: ""
type: post
---
Téměř všichni máme praktickou zkušenost se zalepením od smůly při výrobě táborových fagulí na závěrečný táborák. Proto se tentokrát vydáme do západních Čech a dozvíme se mnohem více o tom, jak se dříve smola získávala z borovic a co všechno se z ní vyrábělo. Taktéž se možná dovíme, jak tohoto starého řemesla využít na tu naši táborovou výrobu fagulí, ale to už se nechte překvapit na výletě …

Plán je, že se sejdeme **v sobotu 15.10. v 7.45 na v Praze na Hl. nádraží** (odjezd 8.08) a vydáme se vláčkem do Plas a na starou hájenku, kde nám p. Čiháková z muzea všechno předvede, vysvětlí a naučí nás tomuto již vyhynulému řemeslu. Taky nám v okolních lesích ukáže staré borovice na nichž je stará těžba stále patrná.

Zpátky z výletu přijedeme opět vláčkem v **19.21 do Prahy na Hl. nádraží**. Celkem nás čeká asi 8 km pěšky.

Co s sebou? Pláštěnku a oblečení přiměřené počasí, dobré boty, svačinu, oběd a pití na celodenní výlet. V Lomanech na hájence si asi opečeme i buřty (ty zajistím já), ale asi až spíše k odpolední svačině.

**Tak kdo se přidá?**

Kdo bych chtěl vědět o smolném tématu již předem více, tak doporučuji:

[Muzeum těžby borové smoly - Oficiální stránky Mikroregionu Dolní Střela (dolni-strela.cz)](https://www.dolni-strela.cz/turisticke-informace/tipy-na-vylety/muzeum-tezby-borove-smoly/)

[Smolné řemeslo - Folklorika | Česká televize (ceskatelevize.cz)](https://www.ceskatelevize.cz/porady/1102732990-folklorika/415236100141007/)

Za vedoucí se na vlky všech barev těší

Ovál