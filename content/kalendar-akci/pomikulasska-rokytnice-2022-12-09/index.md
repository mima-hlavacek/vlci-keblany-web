---
title: Pomikulášská Rokytnice
zacatek: 2022-12-09
konec: 2022-12-11
type: post
---
Milá vlčí smečko,

chystej lopaty, ježdíky, pytle, rukavice, čepice a hlavně dobrou náladu, protože...

chtěla bych tě pozvat na již tradiční výlet na chaloupku u Rokytnice nad Jizerou, tentokrát netradičně až o víkendu po Mikuláši - **9.-11.12.2022**. 

Výlet zahájíme odjezdem autobusem z Černého Mostu v pátek odpoledne a večerním výstupem z Harrachova na chaloupku. Sobotu a část neděle strávíme sněhovými radovánkami (když Krakonoš dá), krátkým výletem, hraním her a hřáním se v teple chaloupky. Nedělní časné odpoledne věnujeme sestupu zpět do více obydlených oblastí a vydáme se autobusem směrem ku Praze s očekávaným návratem mezi 16-19h (bude upřesněno).

Všichni zájemci nechť se hlásí na e-mail: annavilimova@seznam.cz nebo telefonicky na 721 521 842 nejpozději  **do 30. 11. 2022,** zároveň prosím přihlášené o zaplacení zálohy 1000 Kč na účet 248489102/0300 též do 30. 11. 2022.

A jestli ještě někdo váhá, ať nahlédne do zápisu z loňské Rokytnice [TADY]([https://vlcikeblany.cz/​probehle-vylety/mikulasska-​rokytnice-2021-12-03/](https://vlcikeblany.cz/probehle-vylety/mikulasska-rokytnice-2021-12-03/)), třeba mu to pomůže v rozhodování :).

Za všechny vedoucí se na vás těší

Anička